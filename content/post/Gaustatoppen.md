---
title: "Gaustatoppen (1883 moh)"
date: 2017-01-01
tags : ["Gaustatoppen"]
categories : ["Telemark"]
---
Gaustatoppen er en super topp for topptur med randoneeski.  Selve toppen er 1883 moh og topppunktet ligger litt bortenfor selve masten og DNT hytten. Det er flere mulige nedfarter fra toppen og det er mange som tar nedturen i en av rennene.

 Jeg har vært på Gaustatoppen flest ganger med ski på beina. To ganger har jeg gått opp i løpet av sommeren. I ferietiden og når det er fint vær er det rene folkevandringen opp på toppen. Det kan være utfordrende å finne parkering hvor de fleste starter turen fra (Stavsro). Min anbefaling er å gå fra enten Svineroi eller parkeringen ved Gaustabanen (både sommer og vinter). Det blir litt brattere i starten, men turen opp blir kortere.

 {{< figure src="/images/Logger/gaustatoppen.jpg" caption="" position="center" style="border-radius: 8px;" >}}
 {{< figure src="/images/Logger/gaustatoppen_eval.jpg" caption="" position="center" style="border-radius: 8px;" >}}

På turen opp tok jeg til høyre for den T-merkede stien. Det er endel løse steinmasser i fjellet og litt varsomhet er nødvendig dersom man legger turen opp utenfor de T-merkede stiene. Returen gjorde jeg på T-merket løype. Det er ikke å anbefale returen utenfor de merkede løyper.   

#### Sommer

To ganger har jeg vært på Gaustatoppen sommerstid. Det er en fin tur, men er været fint og det er ferietid myldrer det av folk som skal på toppen. Sherpaer har bygget noen utrolig flotte trappetrinn fra heisen opp til DNT-hytta og videre opp til selve anlegget. Rett og slett imponerende. Turen opp fra Svineroi tok meg ca 2 timer. Da gikk jeg opp delvis utenfor T-merket løype (se sporlogg over).

For meg er nok Gaustatoppen best om vinteren.

{{< figure src="/images/Gaustatoppen/nr1.jpg" caption="Selve toppunktet." position="center" style="border-radius: 8px;" >}}
{{< figure src="/images/Gaustatoppen/nr2.jpg" caption="Utsikt ned mot Gaustablikk." position="center" style="border-radius: 8px;" >}}
{{< figure src="/images/Gaustatoppen/nr3.jpg" caption="Utsikt ned mot Rjukan." position="center" style="border-radius: 8px;" >}}

#### Vinter

Normalt bruker jeg ca 2 1/2 time fra Svineroi til masten, ca 1000 meter stigning. Oppturene mine er normalt samme vei som jeg kjører ned. Hvis snøen er hard er det også fullt mulig å gå til topps rett opp med stegjern på beina.

{{< figure src="/images/Gaustatoppen/nr4.jpg" caption="Rjukan er et ganske spesielt sted." position="center" style="border-radius: 8px;" >}}

Hver gang jeg er på Rjukan tenker jeg på kampen om tungtvannet. Det er en utrolig historie og er man på disse traktene er et besøk på [Vemork-anleggene](http://vemork.visitvemork.no/kampen-om-tungtvannet/) et must.

{{< figure src="/images/Gaustatoppen/nr5.jpg" caption="Parkering på Svineroi for topptur - ca 1000 høydemeter til toppen." position="center" style="border-radius: 8px;" >}}
{{< figure src="/images/Gaustatoppen/nr6.jpg" caption="Topppunktet sett fra anlegget på toppen." position="center" style="border-radius: 8px;" >}}

Fra Rjukan går det gondolbane, [Krossobanen](http://www.krossobanen.no/) til Hardangervidden. Og på Hardangervidden er det som de fleste vet, mange flotte turmuligheter og DNT hytter. For meg så er Rjukan midt i blinken for hytte. Gaustatoppen med mulighet for toppturer. Gaustablikk, Tuddal og Hardangervidda med både preparerte løyper og muligheter for turer utenfor preparerte løyper. Og det er kun ca 2 1/2 times kjøretur fra Horten.

{{< figure src="/images/Gaustatoppen/nr7.jpg" caption="Gaustatoppen sett fra Hardangervidden." position="center" style="border-radius: 8px;" >}}
