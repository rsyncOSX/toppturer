---
title: "Storebjørn (2222 moh)"
date: 2016-04-01
tags : ["Storebjørn"]
categories : ["Jotunheimen"]
---
Jotunheimen er, etter min vurdering, et fantastisk fjellområde som byr på (mektige) naturopplevelser både sommer og vinter. Med vinter tenker jeg  selv kanskje mest på våren når topptursesongen på ski virkelig starter. Flere fjelloverganger som Sognefjellet, Tindevegen og Valdresflya er vinterstengt og da blir tilgjengeligheten til noen av toppene litt mer vanskelig enn når de er åpnet for våren.  Jeg er litt moderat når det gjelder hvor bratt "randoneeterreng) jeg er komfortabel med. Det skal dog kile litt i magen, men f.eks snørenna på Austabotntinden er helt uaktuell for meg. Den har en helling på mer en 40 grader.

Men det er veldig mange fine alternativer utenom de bratteste fjellsidene. Jeg har vært på seks topper i Jotunheiemen med randonee ski som jeg synes var utrolig flotte. Av disse fem er det Storebjørn, Loftet og Veslebreatinden som har de fineste nedkjøringene. De seks er:

-   Storebjørn (2222 moh)
-   [Loftet](/2017/05/loftet/) (2170 moh)
-   Fanaråken (2068 moh)
-   [Stor- og Veslebreatinden](/2016/04/veslebreatinden/)(2092 moh, 2018 moh)
-   [Sokse](/2017/04/sokse/)(2089 moh) - uten ski på selve toppen

Tilgang til start for disse fjelltoppene er veldig bra etter at Vegvesenet har åpnet Fv 55 over Sognefjellet for våren.

[Video](https://www.youtube.com/watch?v=WVefoURK2Nc) fra toppen av Storebjørn.

To ganger har jeg vært på toppen av Storebjørn. Andre tur gang var i pinsen 2016. Da gikk turen over Smørstabbreen og jeg gikk opp mellom Veslebjørn og Storebjørn.

{{< figure src="/images/Logger/Storebjorn.jpg" caption="" position="center" style="border-radius: 8px;" >}}
{{< figure src="/images/Logger/Storebjorn2.jpg" caption="" position="center" style="border-radius: 8px;" >}}
{{< figure src="/images/Logger/Storebjorn_eval.jpg" caption="" position="center" style="border-radius: 8px;" >}}

GPS sporlogger Krossbu - Storebjørn over Smørstabbreen og Krossbu - Storebjørn over Leirbreen og Bjørneskaret.  

De fleste (tror jeg) som skal på Storebjørn fra Krossbu går over Leirbreen til Bjørneskardet (passet mellom Sokse og Veslebjørn). I pinsen 2016 gikk jeg over Smørstabbreen og med isøks og stegjern var det ikke noe problem å komme opp på ryggen mellom Veslebjørn og Storebjørn. Jeg hadde ikke gått opp ryggen mellom Veslebjørn og Storebjørn uten dette. Klyvingen er ikke så veldig utsatt, men glir man ut vil det nok merkes. Jeg liker å ha marginene på min side.

{{< figure src="/images/Storebjorn/nr1.jpg" caption="Oppstigning fra Smørstabbreen til Storebjørn." position="center" style="border-radius: 8px;" >}}

{{< figure src="/images/Storebjorn/nr2.jpg" caption="Utsikten fra Storebjørn er flott når været viser seg fra sin beste side." position="center" style="border-radius: 8px;" >}}

{{< figure src="/images/Storebjorn/nr3.jpg" caption="Store Smørstabbtinden, Leirbreen og utsikt opp mot Bjørneskardet, bildet er tatt på vei ned fra Veslebreatinden." position="center" style="border-radius: 8px;" >}}

{{< figure src="/images/Storebjorn/nr4.jpg" caption="Klyvingen opp her fra Smørstabbreen." position="center" style="border-radius: 8px;" >}}


{{< figure src="/images/Storebjorn/nr5.jpg" caption="Utsikten fra Storebjørn.." position="center" style="border-radius: 8px;" >}}

Utgangspunktet for mine turer til Storebjørn har vært Krossbu. Et annet utgangspunkt er Leirdalen, men da blir det flere høydemeter å gå opp.  Hvis turen starter fra Krossbu går ferden over Leirbreen og Smørstabbreen og utsynet til toppene (Kniven, Sokse, Veslebjørn, Skeie og Kalven) omkring breen er fantastisk. Jeg tror det er mange som deler dette synet med meg, det krydde av folk dagen jeg var på tur.  

Etter nedfarten fra Storebjørn tok jeg en svipptur innom ryggen mellom Skeie og Veslebjørn. Returen til Krossbu startet derfra og jeg tok omtrent ikke et stavtak under hele returen. Turen til Storebjørn tror jeg nesten jeg må si er en av de bedre randoneeturer jeg har gjort.

{{< figure src="/images/Storebjorn/nr6.jpg" caption="Tindene omkring Leirbreen og Smørstabbreen sett fra Sognefjellshytta." position="center" style="border-radius: 8px;" >}}

Storebjørn er en relativt enkel topp å komme seg til på vinter og vår.  Det eneste man må vurdere er hvor sikker er turen over breen er. Jeg tror de to mest brukte ruter til Storebjørn er enten fra Krossbu over Leirbreen, som jeg gikk, eller fra Leirdalen over Bjørnebreen. Men jeg liker ikke breer. De gangene jeg går over bre er fordi jeg må ;-)

På bildet under er det rett før jeg kommer opp på Leirbreen. Toppene Geite og Sokse rager mot himmelen på andre siden av Leirbreen. Turer som dette lever jeg lenge på. Det var godt med snø i fjellet og selv om det var langt ut i våren så var det pudderføre.

{{< figure src="/images/Storebjorn/nr7.jpg" caption="Leirbreen og toppene toppene Geite og Sokse i sikte." position="center" style="border-radius: 8px;" >}}

Det var mange som var på tur denne helgen (og helt sikkert helgene før også) og det var skispor ned fra omtrent samtlige topper. Jeg er litt usikker når brøytingen av vegen til Krossbu starter. I år (2015) så ble det (tror jeg) brøytet helt opp til Krossbu i påsken.

Etter en kort og slakk stigning fra Krossbu kommer man opp på Leirbreen og toppene omkring Leirbreen og Smørstabbreen kommer til syne. Store Smørstabbtinden (2208 moh) er en av de første tindene som sees.

{{< figure src="/images/Storebjorn/nr8.jpg" caption="Fanaråken i horisonten." position="center" style="border-radius: 8px;" >}}

Når jeg snudde meg så jeg både Fanaråken (2068 moh) og Steindalsnosi (2025 moh) i det fjerne. Etter å gått over Leirbreen kommer man mellom Veslebjørn og Sokse. Så er det en liten nedfart før det gjenstår noen bratte høydemeter til toppen av Storebjørn.

{{< figure src="/images/Storebjorn/nr9.jpg" caption="Utsikt fra toppen av Storebjørn, Veslebjørn og Store Smørstabbtind kan sees." position="center" style="border-radius: 8px;" >}}
