---
title: "Stetind, Snøhetta, Djevelporten og De syv søstre"
date: 2015-07-01
tags : ["Stetind","Snøhetta","Djevelporten","De syv søstre"]
categories : ["Nordland","Trøndelag"]
---
Sommeren 2015 leide Grethe og jeg bobil i 14 dager for å kjøre tur/retur Horten - Lofoten. Underveis på turen gikk vi flere fjellturer og høydepunktet var nok Stetind, Norges Nasjonalfjell.
-   Stetind (1391 moh)
-   Snøhetta (2286 moh)
-   Djevelporten
-   De syv søstre og Tvillingen

### Stetind (1391 moh)

Stetind er Norges Nasjonalfjell. Stetind er også kalt for ambolten og det er ikke så vanskelig å forstå når man ser fjellet. Skydekket var ganske lavt når vi kjørte forbi Stetind for første gang. Planen var å overnatte i bobilen på parkeringsplassen ved Fv17 som er starten for turen opp.  Men det var ikke mye å se til fjellet den ettermiddagen og vi kjørte derfor inn til Kjøpsvik for å spise middag før vi slo oss til ro for kvelden. Skyene hang like lavt dagen etter og turen opp til Stetind ble utsatt nok en dag. Andre dag begynte også ganske grå og med regn i luften. Varselet meldte bedre vær utover dagen og da var det bare å klemme til. Nå eller aldri ;-)

{{< figure src="/images/Logger/Stetind.png" caption="" position="center" style="border-radius: 8px;" >}}

Sporlogg Stetind (til Halls fortopp), 11.3 km lang tur og 1327
høydemeter.

 Det er jevn og noe slakk stigning til man når foten av selve fjellet.  Derfra er det er relativt bratt opp til Halls fortopp (1314 moh), men ingen utsatte partier. Man må klyve to-tre steder uten at man er direkte eksponert eller er utsatt til. Opp til Halls fortopp kommen man uten sikring. Til selve toppen må man forbi de såkalte "de ti forbitrede fingertak" og det krever at man er sikret. Vi gikk alene og uten guide så ble det kun med Halls fortopp.

{{< figure src="/images/Stetind/nr1.jpg" caption="Stetind (ambolten) sett fra parkeringsplassen." position="center" style="border-radius: 8px;" >}}

Fra Halls fortopp er et ikke så lange turen over til toppunktet. Høydeforskjellen mellom Stetind og Halls fortopp er ikke mer enn ca 80 meter.

{{< figure src="/images/Stetind/nr2.jpg" caption="Stetind sett fra Halls fortopp" position="center" style="border-radius: 8px;" >}}

Dagen startet med duskregn og gråvær. Men når vi kom opp mot toppen klarnet været opp og det ble ganske så bra etterhvert. Det er et ganske flott syn når skyene sveiper over fjellene.

{{< figure src="/images/Stetind/nr3.jpg" caption="Nettopp kommet opp de bratte partier før Halls fortopp." position="center" style="border-radius: 8px;" >}}

Litt surt, men da er det bare å kle på seg litt. Det hadde regnet ganske mye de siste dagene og vi måtte utsette turen en dag pga regnvær og tåke i fjellet.

{{< figure src="/images/Stetind/nr4.jpg" caption="Utsikten fra Hals fortopp er ganske bra." position="center" style="border-radius: 8px;" >}}

Pga tåke var sikten ganske dårlig dagen vi gikk. Men det ble lettere vær utpå dagen og når vi kom på Hals fortopp var vi over tåka og skyene.

{{< figure src="/images/Stetind/nr5.jpg" caption="Utsikten er ikke så værst." position="center" style="border-radius: 8px;" >}}

Det var ikke så mange på tur denne dagen. Men det var et par stykker før oss og de var helt til topps. De to foran oss kan såvidt skimtes på toppen.

{{< figure src="/images/Stetind/nr6.jpg" caption="To stykker som klatret helt opp." position="center" style="border-radius: 8px;" >}}

### Snøhetta (2286 moh)

Vår første fjelltur på bobilturen var andre dag etter vi forlot Horten.  Vi kjørte til Hjerkin og overnattet der. Vi tok bussen inn til Snøheim og startet turen derfra. Det var overskyet når vi startet og tåke når vi nådde toppen. Ikke mye utsikt denne gangen, men til topps kom vi. Turen inn til selve fjellet er meget lett å gå. Deretter er det å spasere opp en lang steinrøys før toppen nås. Det er en ganske lett og enkel tur å gå. Og utsikten er nok helt sikkert flott når tåka letter.  

{{< figure src="/images/Logger/Snohetta.png" caption="" position="center" style="border-radius: 8px;" >}}

Sporlogg Snøheim til Snøhetta, 12.4 km lang tur og 833 høydemeter.

Jeg har vært innom en gang tidligere for mange år siden, og det har skjedd mye med hytta siden den gang.

{{< figure src="/images/Stetind/nr7.jpg" caption="Snøheim er en ganske nyoppusset DNT hytte." position="center" style="border-radius: 8px;" >}}

På bildet (med selvutløser) under sitter vi på toppen i tåka. Det ble ikke så lang rast. Det var vindstille, men tåka gjorde at det ble litt kaldt og rått. Det var ikke så mye å se heller.

{{< figure src="/images/Stetind/nr8.jpg" caption="Grethe og Thomas på toppen av Snøhetta." position="center" style="border-radius: 8px;" >}}

### Djevelporten (og Fløya (590 moh))

Svolvær er kjent for mye. En av severdighetene er Svolværgeita. Tar man turen opp mot og forbi Svolværgeita kan man også gå til Djevelporten.  Den første stigning opp mot Svolværgeita er ganske bratt. Turen opp til Djevelporten og Fløya er ingen lang tur, ca 5 km og rett over 500 høydemeter. Vi var ikke på Svolværgeita men gikk rett opp til Djevelporten.

Sporlogg Svolvær til Djevelporten

I Djevelporten er det en steinblokk som er klemt fast mellom to fjellvegge. Når man først går til Djevelporten så må man også ut på steinblokken. Det ser nok noe mer dristig ut en det faktisk er. Men det er ganske tøft bilde når man står på steinblokken og ser utover. Etter det så gikk vi ryggen mot Fløya, som er det høyeste punktet, i retning av Svolværgeita og tittet ned på den.  

{{< figure src="/images/Stetind/nr9.jpg" caption="Thomas i Djevelporten." position="center" style="border-radius: 8px;" >}}

Det var mange som klatret på Svolværgeita denne dagen, første dag med sol og varme på en stund. Her ser vi og rett ned på hvor vi parkerte bobilen. Bobilen står litt til venstre og opp for venstre horn på Svolværgeita.

{{< figure src="/images/Stetind/nr10.jpg" caption="Utsikt ned mot Svolværgeita." position="center" style="border-radius: 8px;" >}}

{{< figure src="/images/Stetind/nr11.jpg" caption="Klatrere på toppen av Svolværgeita." position="center" style="border-radius: 8px;" >}}

{{< figure src="/images/Stetind/nr12.jpg" caption="Utsikten fra toppen er flott. Det er vel Risøyan vi ser på bildet." position="center" style="border-radius: 8px;" >}}

### De syv søstre og Tvillingene (945 og 980 moh)

De syv søstre er en fjellformasjon med syv topper. Tvillingen er ca på midten og vi overnattet på en campingplass i Sandnessjøen. Tur/retur opp til Tvillingen tok oss ca 4 1/2 time. Vi startet i ganske grått vær kl 0730 om morgenen og var nede ved bilen rundt 12.00. Vi skulle kjøre Helgelandskysten og det er tre ferger på ruten som vi måtte nå.

{{< figure src="/images/Logger/Tvillingene.png" caption=""  position="center" style="border-radius: 8px;" >}}

Sporlogg De syv søstre og Tvillingen, 9.2 km lang tur og 825 høydemeter.

Turen opp går over ganske mange sva. Tåka hang tett over toppene denne dagen også. Tvillingene er to topper rett ved siden av hverandre på hhv 945 og 980 moh. Pga meget tett tåke så snudde jeg rett før begge toppene på ca 860 moh. Når tåka er tjukk som graut og null sikt og på ukjent sted fant jeg ut at det var best å snu omring 860 høydemeter. "Better safe than sorry" er et godt prinsipp. Tvillingene er etter beskrivelsen en flott familietur.

{{< figure src="/images/Logger/Tvillingene2.png" caption=""  position="center" style="border-radius: 8px;" >}}

Pga tykk tåke og null sikt på toppen snudde vi rett før toppen.  Og slik var det til vi snudde og startet på returen.

{{< figure src="/images/Stetind/nr13.jpg" caption="" position="center" style="border-radius: 8px;" >}}
{{< figure src="/images/Stetind/nr14.jpg" caption="" position="center" style="border-radius: 8px;" >}}
