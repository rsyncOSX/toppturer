---
title: "Smørstabbtindtraversen"
date: 2016-07-12
tags : ["Smørstabbtindtraversen"]
categories : ["Jotunheimen"]
---
Tirsdag 12 juli 2016, planen var å gå den fineste halvpart av Smørstabbtind traversen. Turen startet på Krossbu i retning av Bøverbreen. Det er T-merket løype helt opp til brekanten. Vi (Hendrik og meg) valgte å spasere opp langs med Bøverbreen i retning Kalven. Der var det på med stegjern og sele og knyte oss sammen i tau før en liten times spasertur over breen (Smørstabbreen) i retning noe til høyre for Kalven. 

{{< figure src="/images/Logger/Smorstabtindtraversen.jpg" caption="" position="center" style="border-radius: 8px;" >}}
{{< figure src="/images/Logger/Smorstabtindtraversen_eval.jpg" caption="" position="center" style="border-radius: 8px;" >}}

På denne turen fikk vi med fire 2000 meters-topper i denne rekkefølgen:

-  Kalven (2034 moh)
-  Skeie (2118 moh)
-  Veslebjørn (2150 moh)
-  Bjørnungen (2110 moh)

før vi endte opp i Bjørneskaret (Bjørneskardet?) og retur over Leirbreen og Bøverbreen ned til Krossbu.

Jeg har to ganger vært på ski i området og det som var litt spennende å se var alle sprekkene i breen. Jeg hadde leid fører for denne turen (Hendrik) og det ble også litt kunnskapsoverføring om isbreer underveis ;-) I utgangspunktet så liker jeg ikke breer (med unntak på våren når det er mulig å ferdes trygt på bre med ski på beina), men noen ganger må breer forseres for å komme til fjellet.

{{< figure src="/images/Smorstabbtindtraversen/nr1.jpg" caption="Hendrik, min guide for denne turen." position="center" style="border-radius: 8px;" >}}

Ruten opp til Kalven er en enkel og grei spasertur i steinura. Etter Kalven er det langs ryggen mot Skeie, som er neste topp på traversen.  Opp til Skeie er det klatre terreng. På med hjelm og seler. Klatringen er opp en relativt loddrett vegg med plenty av gode tak. Etter to mindre taulenger kan man spasere på en hylle til høyre for å komme til topps.  Hendrik ville teste ut en ny rute og det ble det et par kortere taulengder ekstra ut av. Det er ingen spesiell vanskelig klatring opp til Skeie, men litt luft under en er det. For meg var klatringen såpass at jeg under ingen omstendigheter hadde klatret på led her. Den jobben overlot jeg med glede til Hendrik.

{{< figure src="/images/Smorstabbtindtraversen/nr2.jpg" caption="På toppen av Skeie og utsikt mot Veslebjørn, Bjørneskardet er helt til venstre i bildet." position="center" style="border-radius: 8px;" >}}

{{< figure src="/images/Smorstabbtindtraversen/nr3.jpg" caption="Kalven i det fjerne, traversen er en ganske lang marsj." position="center" style="border-radius: 8px;" >}}

Etter Skeie begynner en noe mer luftig ryggtravers. Opp og ned, sette seg på rompa her og der osv. Det finnes langt mere luftige traverser enn denne, så turen mot Veslebjørn gikk helt greit. Det er noen mer eller mindre utsatte partier, men de er alle helt OK å forsere. Hendrik ville ha meg i tau enkelte steder og det hadde jeg ikke så mye i mot;-)

{{< figure src="/images/Smorstabbtindtraversen/nr4.jpg" caption="Enkelte steder på traversen er noe smalere, men ikke smalere enn at den er overkommelig for de aller fleste." position="center" style="border-radius: 8px;" >}}

Etter Veslebjørn er det to mindre rapeller før man ender opp nede i Bjørneskardet. På den siste delen fikk vi også godt utsyn mot Bjørnbreen (skal man på Storebjørn fra Leirvassbu går man normalt over Bjørnbreen).   Det var ganske interessant å studere hvor store bresprekker som kommer til syne på sommeren. 

{{< figure src="/images/Smorstabbtindtraversen/nr5.jpg" caption="Storebjørn (2222 moh), legg merke til bresprekkene." position="center" style="border-radius: 8px;" >}}
