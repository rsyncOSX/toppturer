---
title: "Loftet (2170 moh)"
date: 2017-05-01
tags : ["Loftet"]
categories : ["Jotunheimen"]
---
Loftet (2170 moh) er en også en meget bra randoneetopp. Har man dårlig tid og "løper" opp tar turen mindre enn fire timer (tur/retur). Jeg har vært på Loftet fire ganger og det fine med denne toppen er at man kan variere hvor bratt man ønsker å kjøre ned. Det er nok ikke helt toppen for de som liker stupbratte fjellsider, men slike som meg som liker halvbratte++ nedfarter er det en helt super topp. Mitt utgangspunkt for Loftet er Jotunheimen Fjellstue.

{{< figure src="/images/Logger/Loftet.jpg" caption="" position="center" style="border-radius: 8px;" >}}
{{< figure src="/images/Logger/Loftet_eval.jpg" caption="" position="center" style="border-radius: 8px;" >}}

Det kan være en fordel å ta med stegjern når en skal på Loftet. Det er et ganske bratt midtparti og de to siste ganger har jeg brukt stegjern for å komme opp midtpartiet. Det går fint uten stegjern, men det er betraktlig enklere med. Hvis det er mye is vil de fleste ta av skiene og gå opp på beina.

Bildene under er fra min første tur opp på Loftet. Jeg traff en likesinnet som også overnattet på Jotunheimen Fjellestue og hadde de samme planer for tur som meg dagen etterpå.  Turen opp til Loftet er ganske "drøy". Det går oppover hele tiden og det krever sitt for å komme seg helt opp. Trikset er å holde jevn fart og ikke åpne for hardt.

{{< figure src="/images/Loftet/nr1.jpg" caption="På vei opp til Loftet." position="center" style="border-radius: 8px;" >}}

På denne tiden av året er det mye tak i solen. Høy solfaktor er helt nødvendig og snøen smelter slik at det er "slush" føre når returen begynte. Det eneste som slår dette er nok nysnø og pudderføre. Men "slush" er også helt supert.

{{< figure src="/images/Loftet/nr2.jpg" caption="Straks på toppen." position="center" style="border-radius: 8px;" >}}

Det tar litt på for å komme seg til topps. Men turen opp er nesten like fin som turen ned. På vei opp har man tid til å nyte utsikten. På vei ned er det helt andre ting som er i fokus ;-).

{{< figure src="/images/Loftet/nr3.jpg" caption="Godt med en pust i bakken på toppen av Loftet." position="center" style="border-radius: 8px;" >}}

Det er alltid godt å komme seg opp til topps selv om turen opp også er bra. Bonusen er returen. 
