---
title: "Topptur i Hemsedal og Hallingdal"
date: 2021-04-20
tags : ["Hemsedal","Hallingskarvet"]
categories : ["Hemsedal","Hallingdal"]
---
I Hemsedal og Hallingdal er det mange muligheter for flotte toppturer. Jeg har kun vært på noen få av disse turene, men hvis man googler litt vil man fort finne info om de fleste.  Vi bruker ca en times kjøretur fra hytta på Øknin (Ål, Torpo) til Hemsedal og Geilo. Det er ikke alltid nødvendig å reise helt til Jotunheimen for å finne flotte fjell. Er været noenlunde bra er det nesten garantartert at du ikke er alene på disse fjellene. 

På Geilo traktene har jeg kun vært med randoski på Hallingskarvet. Hallingskarvet er kanskje ikke en tradisjonell topptur, men kanskje mer en opplevelse av natur og fjell. Men turen byr alikevel på flotte nedfarter og spesielt kanskje ned Presholtskaret. Over Prestholtskaret henger det en rimelig stor skavl og det er noe bratt ned.  Men som alltid når man er i fjellet på vinterstid er det viktig å være veldig oppmerksom på skredfare og forholde seg deretter.

## Skarvanfjellet (1735 moh)

Parkering er den samme som for tur til Skogshorn. Det er et par ruter opp på fjellet, enkel tur som man kan gå på tre - fire timer. Skogshorn var ganske avblåst fra øst. En av rutene opp på fjellet er inn dalen mellom Skogshorn og Skarvanfjellet. Skogshorn var ikke så avblåst fra den siden. Vi gikk rett mot toppen, en enkelt rute med passe motbakker.

{{< figure src="/images/Hemsedal/profilskarvanfjellet.png" caption="" position="center" style="border-radius: 8px;" >}}
{{< figure src="/images/Hemsedal/skarvanfjellet.png" caption="" position="center" style="border-radius: 8px;" >}}

## Storebottskarvet (1719 moh)

Storebottskarvet er også en enkel og meget flott topptur. Parkering i en lomme ved riksvei 52 ca 10 minutter etter passering Tuv (fra Hemsedal). Turen tar ca tre - fire timer å gjennomføre i et helt greit tempo. Første motbakke starter relativt raskt. Etter å ha passert under høyspenten flater det litt ut før siste motbakke mot selve toppen starter.

{{< figure src="/images/Hemsedal/profilstorebottskarvet.png" caption="" position="center" style="border-radius: 8px;" >}}
{{< figure src="/images/Hemsedal/storebottskarvet.png" caption="" position="center" style="border-radius: 8px;" >}}

Turen starter ved riksvei 52 over Hemsedals fjellet.

{{< figure src="/images/Hemsedal/storbottskarvet1.jpeg" caption="Ta retning mot høyspenten og Storebottskarvet kommer til syne når du er på toppen av det første platået.." position="center" style="border-radius: 8px;" >}}

{{< figure src="/images/Hemsedal/storbottskarvet2.jpeg" caption="Som bildet viser er man ikke alene her." position="center" style="border-radius: 8px;" >}}

{{< figure src="/images/Hemsedal/storbottskarvet3.jpeg" caption="Ganske bra utsikt fra toppen.." position="center" style="border-radius: 8px;" >}}

{{< figure src="/images/Hemsedal/storbottskarvet.jpeg" caption="Toppvarden." position="center" style="border-radius: 8px;" >}}

## Råskardfjellet (1609moh) 

Også kalt 1609 etter høyden. En enkel og meget flott tur. Kan fort gjøres på ca 3 timer. Parkering langs riksvei 52.

 {{< figure src="/images/Hemsedal/profil1609.png" caption="" position="center" style="border-radius: 8px;" >}}
{{< figure src="/images/Hemsedal/1609.png" caption="" position="center" style="border-radius: 8px;" >}}

{{< figure src="/images/Hemsedal/1609_1.png" caption="Utsikt fra toppen og ned mot riksvei 52." position="center" style="border-radius: 8px;" >}}

{{< figure src="/images/Hemsedal/1609_2.png" caption="Utsikt mot Storebottskarvet" position="center" style="border-radius: 8px;" >}}

## Nibbi (1741 moh)

Jeg har vært på Nibbi 5-6 ganger. Nibbi er en flott tur som tar ca tre timer å gjennomføre. Nibbi er en meget populær topp og det kan anbefales å begynne tidlig, før kl 10. Jeg var nede igjen rundt 12.30 tiden denne dagen og da var det fullt på parkeringsplassen og rimelig mange på tur opp.

Jeg har gått den på 2 1/2 time inklusive en god rast på toppen. Og da var det helt OK tempo opp, rolig gange hele veien til topps med en liten vannpause i nærheten av toppen. Nedkjøring fra Nibbi er i en god og bred snørenne som holder lenge på snøen.

{{< figure src="/images/Hemsedal/profilnibbi.png" caption="" position="center" style="border-radius: 8px;" >}}
{{< figure src="/images/Hemsedal/nibbi.png" caption="" position="center" style="border-radius: 8px;" >}}

Siste gang jeg var på Nibbi var 2 mai 2021. Det hadde vært minusgrader på natten og når jeg startet var det noe hardt. På veien ned var det supre forhold.

{{< figure src="/images/Hemsedal/nibbi2.jpeg" caption="Toppvarden." position="center" style="border-radius: 8px;" >}}

{{< figure src="/images/Hemsedal/nibbi1.jpeg" caption="Utsikt mot Skarvanfjellet." position="center" style="border-radius: 8px;" >}}

## Hallingskarvet (1853 moh)

Hallingskarvet kan by på en flott og vakker naturopplevelse. Turen til toppen kan gjøres med utgangspunkt i flere steder som f.eks Sudndalen (Hallingskarvet skisenter) eller Havsdalen. Vi startet turen med å ta skiheisen opp fra Havsdalen og gikk opp Skarvenden. Fulgte den preparerte skiløypa mot Prestholtseter noen km før vi tok retning mot selve toppen. Returen tok vi ned Prestholtskaret. På veien ned Prestholtskaret holdt vi høyden slik at vi kom tilbake omtrent der vi startet på oppturen.

Vi brukte i overkant av fem timer på den litt over 20km lange turen. På returen måtte skia av et par ganger for å kunne traversere på barmark rett over Prestholtseter tilbake til Skarvenden. Vi valgte å ta returen den veien fremfor å skli helt ned til Prestholtseter. Vi hadde som mål å komme tilbake til der vi gikk opp i fjellet for å unngå for mye staking på retur.

Hallingskarvet byr på en fantastisk utsikt forutsatt at værforholdene er bra. Vi så både Hurrungane i Jotunheimen og Gaustatoppen i Telemark.

{{< figure src="/images/Hemsedal/profilhallingskarvet.png" caption="" position="center" style="border-radius: 8px;" >}}

{{< figure src="/images/Hemsedal/hallingskarvet.png" caption="" position="center" style="border-radius: 8px;" >}}

{{< figure src="/images/Hemsedal/hallingskarvet2.png" caption="På toppen.." position="center" style="border-radius: 8px;" >}}



