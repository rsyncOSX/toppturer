---
title: "Nordre Skagastølstinden (2168 moh)"
date: 2018-07-10
tags : ["Skagastølstinden"]
categories : ["Jotunheimen"]
---
Tirsdag 10 juli 2018 ble det tur til Nordre Skagastølstinden (2168 moh). For Grethe ble dette første tur innover i Skagastølsdalen og det er et mektig syn som møter en innover i dalen. Det var et strålende vær og høy solfaktor var påkrevd. Jeg har vært noen ganger innover her (tur på [Storen](/Storen)) og det er like imponerende hver gang.

Med denne turen har jeg vært to ganger på toppen. Første gang er endel år siden og da måtte jeg snu rett under toppen pga regn og tåke. Toppen er relativt lett å nå, ingen utsatte partier. Motbakken er bratt med mye stein. Det er mange som går på Storen via Skagastølsryggen og da er første topp Nordre Skagastølstinden.

Turen inn til [Skagadalshytta](https://no.wikipedia.org/wiki/Skagadalshytta) tar i underkant av en og en halv time. Fra hytta starter turen opp i fjellet og stien opp fra hytta er merket med varder. Vi startet fra Turtagrø ca 09.30 og var på toppen rett før kl 14.00. Da hadde vi hatt en matpause ved Skagadalshytta og en vannfylling før vi startet på den store motbakken. Og når det er sagt, det er i motbakker det går oppover.

{{< figure src="/images/Logger/NordreSkagastolstind.png" caption="" position="center" style="border-radius: 8px;" >}}
{{< figure src="/images/Logger/NordreSkagastolstind_eval.png" caption="" position="center" style="border-radius: 8px;" >}}

Her er jeg på retur fra toppen. Det er 1300 høydemeter og ca 12,5 km å gå på denne turen. Vi brukte ca 7 1/2 timer tur/retur Turtagrø. Det er et relativt greit tempo og vi hadde flere stopp underveis.

I boka [Norges fjelltopper](http://glittertindforlag.no/) er det beskrevet to ruter til topps. Vi gikk til høyre rett før selve toppen. Det er et enkelt "galleri" som skal forseres. På bildet under er galleriet rett foran de fremste turgåere, enkel og ikke utsatt klyving.

{{< figure src="/images/NordreSkagastolstind/nr1.png" caption="Thomas." position="center" style="border-radius: 8px;" >}}
{{< figure src="/images/NordreSkagastolstind/nr3.png" caption="Dyrhaugsryggen." position="center" style="border-radius: 8px;" >}}
{{< figure src="/images/NordreSkagastolstind/nr4.png" caption="Grethe og med Storen i bakgrunnen." position="center" style="border-radius: 8px;" >}}
{{< figure src="/images/NordreSkagastolstind/nr5.png" caption="Dyrhaugsryggen." position="center" style="border-radius: 8px;" >}}


Utsikt mot [Dyrhaugsryggen](/post/dyrhaugsryggen/), en tur jeg kunne tenkt meg å gjøre om igjen. Det aller fleste som går inn på bandet skal nok opp på [Storen](/post/storen/) og det er mest sannsynlig færre som skal opp Dyrhaugsryggen. På Storen må det påregnes venting både på opptur og retur.

{{< figure src="/images/NordreSkagastolstind/nr2.png" caption="Utsikt ned mot Turtagrø." position="center" style="border-radius: 8px;" >}}
