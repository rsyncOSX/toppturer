---
title: "Dyrhaugsryggen (via Bandet)"
date: 2014-06-01
tags : ["Dyrhaugsryggen"]
categories : ["Jotunheimen"]
---
Via Dyrhaugsryggen får man tre topper med seg (litt avhengig av [primærfaktor](https://no.wikipedia.org/wiki/Prim%C3%A6rfaktor)). Vi klatret opp via Bandet og første topp er Søndre Dyrhaugstind på 2072 moh. Etter Søndre er det en ryggtravers som til tider er både luftig og delvis utsatt. Neste topp er Midtre Dyrhaugstind på 2135 moh og tilslutt Store Dyrhaugstind på 2147 moh. Etter Store Dyrhaugstind er det en enkel (og drøy) retur ned steinuren tilbake til utgangspunktet.

-   Søndre Dyrhaugstind (2072 moh)
-   Midtre Dyrhaugstind (2135 moh)
-   Store Dyrhaugstind (2147 moh)

Turen over Dyrhaugsryggen via Bandet er en ganske lang tur. Vi brukte ca 12 1/2 time, gikk 21 km og det ble 1491 høydemeter.  

{{< figure src="/images/Logger/Dyrhaugstindene.png" caption="" position="center" style="border-radius: 8px;" >}}
{{< figure src="/images/Logger/Dyrhaugstindene_eval.png" caption="" position="center" style="border-radius: 8px;" >}}

Utsikten fra disse toppene er fantastisk. Vi brukte fire taulengder opp fra Bandet og til Søndre Dyrhaugstind. Ganske luftig enkelte steder, men ingen spesielt vanskelig klatrerute. Og som for turen på Store Skagastølstinden, så er min forutsetning for en slik tur å gå den sammen med erfarne klatrere som er kjent med ruten. Dette var første tur i fjellet under klatrekurset og instruktørene fra bre.no opplevdes som både trygge og kjente i fjellet.

{{< figure src="/images/Dyrhaugsryggen/nr1.jpg" caption="Dyrhaugsryggen med Store Dyrhaugstind (2147 moh) og Storen (2405 moh) sett fra Vetle-Knipen (Sletterust)." position="center" style="border-radius: 8px;" >}}

Vi var tre taulag opp ryggen. Totalt var vi seks deltakere på kurset og bre.no stilte med tre instruktører. Og slikt blir det tre taulag av med tre personer i hvert lag.

{{< figure src="/images/Dyrhaugsryggen/nr2.jpg" caption="På toppen av Søndre Dyrhaugstind og utsikt ned mot Skagastølsvannet og Turtagrø." position="center" style="border-radius: 8px;" >}}

Vi brukte vel et par timer opp ryggen. Ingen vanskelig klatring. Det var vel et par steder som var litt mer utfordrende, men opp kommer man.

{{< figure src="/images/Dyrhaugsryggen/nr3.jpg" caption="Utsikt mot Midtmaradalen fra Bandet." position="center" style="border-radius: 8px;" >}}

Etter en kort spasertur opp fra Bandet mot Dyrhaugsryggen blir det gjort klar for klatring. Etter det jeg vet er det flere ruter opp. Alle tre taulagene valgte noe forskjellig rute i veggen, men vi kom alle opp på samme sted.

{{< figure src="/images/Dyrhaugsryggen/nr4.jpg" caption="Klatring skal begynne, på med sikringsutstyr og gjøre klar standplass." position="center" style="border-radius: 8px;" >}}

Klargjøring til klatring. Seler tas på og første standplass etableres. På denne turen gikk bre.no folkene på led mens vi sikret på standplass.

{{< figure src="/images/Dyrhaugsryggen/nr5.jpg" caption="Jamie på toppen av Søndre Dyrhaugstinden." position="center" style="border-radius: 8px;" >}}

Etter et par timer i veggen var vi oppe på toppen. Ett av taulagene gikk opp på relativt mye raskere, og måtte tilbringe nesten en time på toppen i vente på de to andre lagene. Vi brukte tiden vi trengte på vei opp og hadde mye læring underveis.

{{< figure src="/images/Dyrhaugsryggen/nr6.jpg" caption="Undertegnede på toppen av Søndre Dyrhaugstinden. Det er bestandig kjekt å komme til topps uansett vær og vind." position="center" style="border-radius: 8px;" >}}

{{< figure src="/images/Dyrhaugsryggen/nr7.jpg" caption="Mathias, vår danske hovedinstruktør." position="center" style="border-radius: 8px;" >}}

På Søndre ble det også tid for en titt bort på Storen. Det var nok flere av oss som tenkte opp dit skal jeg og en dag. Og [slik](/post/storen/) ble det ihvertfall for meg.

{{< figure src="/images/Dyrhaugsryggen/nr8.jpg" caption="Storen sett fra Søndre" position="center" style="border-radius: 8px;" >}}

Ryggtraversen er absolutt overkommlig. Litt opp og ned, som det ofte er på slike traverser. Noen steder mer luftig enn andre, men en helt OK travers. Bonusen er Store Dyrhaugstinden. Etter det er det en lang og meget kjedelig spasertur ned uren mot Turtagrø.

{{< figure src="/images/Dyrhaugsryggen/nr9.jpg" caption="Store Dyrhaugstind i tåka." position="center" style="border-radius: 8px;" >}}

{{< figure src="/images/Dyrhaugsryggen/nr10.jpg" caption="Dyrhaugsryggen sett fra Turtagrø." position="center" style="border-radius: 8px;" >}}

### Klatrekurs i Hurrungane

Før vi dro opp i høyfjellet ved Turtagrø tilbragte vi to dager i et klatrefelt i Lom. Fokus for disse dager var å få inn basiskunnskap om sikring og rappellering. For min del ble det også et brattkort ut av dette kurset. I Lom var det primært klatring med topptau. Vi klatret også enklere ruter på led for å trene på å sette naturlige sikringer i fjellet.

{{< figure src="/images/Dyrhaugsryggen/nr11.jpg" caption="Tja, er det noe tak her?" position="center" style="border-radius: 8px;" >}}

Klatring over små overheng kan være vanskelig før man lærer seg grepene. Jeg husker ikke helt hvilken grad denne ruten her har, men selv jeg med slitne knær og gamle ben klarte å komme opp her etterhvert ;-)

{{< figure src="/images/Dyrhaugsryggen/nr12.jpg" caption="Denne ruten var en av de mer krevende, men ingen umulighet." position="center" style="border-radius: 8px;" >}}

Vi rappellerte både på fester til topptau og sikringer som vi satte selv. Det var litt nervøs steming når vi skulle rappellere på sikringer som vi selv hadde satt i fjellet. Men det gikk bra og dersom sikringene (kiler og kammer) blir satt riktig så er de ganske trygge. Vi satte tre sikringer på rappellfestet. Moralen er en sikring er ingenting, tre er det som må til.

{{< figure src="/images/Dyrhaugsryggen/nr13.jpg" caption="Det rappelleres." position="center" style="border-radius: 8px;" >}}

Det er mye som skal læres på et klatrekurs. Og det er utrolig kjekt å være deltaker på et slikt kurs (jeg kan kun referere til kurset jeg deltok på). Flinke instruktører og mye å lære av de andre kursdeltakere også. Jeg kommer garantert til å delta på flere kurs.

{{< figure src="/images/Dyrhaugsryggen/nr14.jpg" caption="Meg i rappellen." position="center" style="border-radius: 8px;" >}}

På bildet over så rappellerer jeg ned en 15-20 meter loddrett vegg på egne sikringer (ikke boltede rappellfester).  Og tankene slo meg underveis om sikringene holder eller ikke. Men det er litt av vitsen med å trene på dette. Sette sikringer som sitter og ha tillitt til at de ikke "popper".

{{< figure src="/images/Dyrhaugsryggen/nr15.jpg" caption="Det er mye som skal læres på klatrekurs." position="center" style="border-radius: 8px;" >}}
