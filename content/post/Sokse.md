---
title: "Sokse (2189 moh)"
date: 2017-04-01
tags : ["Sokse"]
categories : ["Jotunheimen"]
---
Påsken 2017 gjorde jeg nok en “drop in” tur til Sognefjellet. Grethe og jeg hadde tidligere i påsken tenkt oss et par dager på Hardangervidda, men pga mye vind ble det ikke noe av. De siste 15 årene har jeg i påsken bestandig vært på ski på et eller annet fjell, og det jeg hadde ingen planer om ikke å gå på ski denne påsken heller. Værmeldingen for langfredag i Jotunheimen så meget bra ut og da var det bare ringe rundt for å finne en ledig seng ett eller annet sted. På Leirvassbu var det venteliste. Telting ble vurdert, men Sognefjellshytta hadde ledig seng så da var det bare å pakke sekken og skia. Torsdag snødde det ganske bra i fjellet og langfredag grydde av dag fra skyfri himmel og med noen kuldegrader.

{{< figure src="/images/Logger/Sokse.jpg" caption="" position="center" style="border-radius: 8px;" >}}
{{< figure src="/images/Logger/Sokse_eval.jpg" caption="" position="center" style="border-radius: 8px;" >}}

GPS´en ble igjen i sekken og ikke (desverre) med opp på Sokse.

{{< figure src="/images/Sokse/nr1.jpg" caption="På vei opp Leirbreen." position="center" style="border-radius: 8px;" >}}

 Skeie kan skimtes til høyre. Jeg var en tur på toppen av Skeie sommer 2016 som endel av turen over Smørstabbtindtraversen. Det kan ikke ble bedre forhold en dette i fjellet.

På med skia uten feller fra Sognefjellshytta. Det er ca 2.5 km ned til Krossbu fra Sognefjellshytta. Litt staking i starten før det var utforbakke ned til Krossbu. På Krossbu var det på med skifeller og av med genser. Turen opp mot Leirbrean er noen høydemeter. Og det er oppoverbakke hele veien over både Leirbrean og Smørstabbrean før man er til topps i Bjørneskardet. I utgangspunktet hadde jeg tenkt en tur på Storebjørn (2222 moh), men den toppen har jeg vært på to ganger før.  Sokse var derfor et naturlig valg. Jeg har tidligere gått halve Smørstabbtindtraversen og mangler Sokse, Kniven og Store Smørstabbtind på hele traversen.

{{< figure src="/images/Sokse/nr2.jpg" caption="Renna opp til Sokse." position="center" style="border-radius: 8px;" >}}

Det var mange folk i fjellet og flere som skulle opp på Sokse. Selve toppen er ganske liten og ikke det er ikke plass til så mange. Det var endel løssnø i renna opp og de første opp tråkket sporet for oss som kom etter.  

{{< figure src="/images/Sokse/nr3.jpg" caption="Kniven (2133 moh) og Store Smørstabbtind (2208 moh) sett fra Sokse." position="center" style="border-radius: 8px;" >}}

Jeg hadde både stegjern og isøks i sekken. Skia og sekken ble lagt igjen i Bjørneskardet og turen opp på Sokse ble gjort med stegjern og isøks. Det var godt feste til både isøks og stegjern. Turen opp var udramatisk. Med stegjern og isøks er det en tur de fleste klarer. Det var klyving, men godt feste i snøen. Tipper at turen opp med stegjern og isøks ble gjort på ca 3/4 - 1/2 time.

{{< figure src="/images/Sokse/nr4.jpg" caption="På toppen av Sokse, Veslebjørn (2150 moh) litt til venstre i bildet." position="center" style="border-radius: 8px;" >}}

Stort sett har det vært sol og vindstille de fire gangene jeg har tatt turen opp på Smørstabbreen. Det samme i dag, helt vindstille på toppen og sol fra skyfri himmel. Man kan fort bli en nasjonalromantiker når det er slike forhold i fjellet. Utsikten fra Sokse er også formidabel. Kan anbefales.

{{< figure src="/images/Sokse/nr5.jpg" caption="Til venstre for midten i bildet over kan Skagastølstindene sees, Fanaråken kan sees til høyre. Til venstre for hodet til karen på bildet er Skeie, som er endel av Smørstabbtindtraversen." position="center" style="border-radius: 8px;" >}}

På bildene under er Storebjørn og Veslebjørn sett fra Sokse.

{{< figure src="/images/Sokse/nr6.jpg" caption="Storebjørn sett fra Sokse" position="center" style="border-radius: 8px;" >}}
{{< figure src="/images/Sokse/nr7.jpg" caption="Veslebjørn sett fra Sokse" position="center" style="border-radius: 8px;" >}}
