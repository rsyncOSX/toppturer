---
title: "Skrim, Blefjell og Norefjell"
date: 2016-01-01
tags : ["Skrim","Blefjell","Norefjell"]
categories : ["Vestfold"]
---
Dette er en blogg om toppturer primært i Jotunheimen. Men jeg kan ikkereise til Jotunheimen hver gang jeg har lyst på en topptur, og det er flere muligheter i mitt nærområde som er Østlandet. Med nærområde mener jeg alt fra 1- 2 1/2 timers kjøring fra Horten. Og det er vanligvis på vinteren jeg tar disse turene med ski på beina.

#### Skrim (872 moh)

Høyeste toppen på Skrim er [Styggemann](https://no.wikipedia.org/wiki/Styggmann) med sine 872 moh. Jeg har vært på Styggemann to ganger og det er en flott dagstur. Vinterstid er nok den fineste ruten fra Skrim N eller Skrim S (parkering på Digerhaug eller Omholt).

{{< figure src="/images/Skrim/nr1.jpg" caption="" position="center" style="border-radius: 8px;" >}}
{{< figure src="/images/Skrim/nr2.jpg" caption="" position="center" style="border-radius: 8px;" >}}
{{< figure src="/images/Skrim/nr3.png" caption="" position="center" style="border-radius: 8px;" >}}

 Tur til Styggemann fra Digerhaug

Turen fra parkeringen på Digerhaug og til Styggemann er ca 20 km t/r og ca 480 høydemeter stigning. Skrim er etter mine vurderinger et flott område. Det er kilometervis med preparerte løyper og går man litt utenfor de preparerte løyper (som f.eks til Styggemann) så finner man fort den gode “fjellfølelsen”. Rundtur over Fantefjell og Stølefjell er også flotte turalterantiver.

{{< figure src="/images/Skrim/nr4.png" caption="" position="center" style="border-radius: 8px;" >}}

Bildet tatt på vei opp til Styggemann

Når solen skinner og nysnøen har lagt seg er det utrolig flott på Skrim. Og Skrim er kun en times kjøring fra Horten.

{{< figure src="/images/Skrim/nr5.png" caption="" position="center" style="border-radius: 8px;" >}}

 Utsikt fra Styggemann mot Ivarsbu (DNT hytte)

#### Norstul, Blefjell

[Blefjell](https://no.wikipedia.org/wiki/Blefjell) er et flott fjellområde ca 2 1/2 times tur fra Tønsberg/Horten. Jeg har vært mest på Norstul (kjører via Bolkesjø) og det har de 2–3 siste årene blitt flere fine turer med randoneeski på beina. Det er nok ikke det typiske området for randoneeski, de fleste har nok enten fjellski eller turski på beina om vinteren. Men det er også fine muligheter for opplevelser med randoneeski. Bletoppen (1342 moh) er den høyeste toppen i dette fjellområdet. DNT har også hytter i området og Sigridbu er den nærmeste fra Norstul.

{{< figure src="/images/Skrim/nr6.png" caption="" position="center" style="border-radius: 8px;" >}}

Uthevet spor er en av mine randoneeturer mot Bletoppen, lyseblått spor er sommerruten til Bletoppen via Sigridsbu.

På Norstul kjøres det opp mye løyper. Selv tar jeg helst turen opp i fjellene fra parkeringen på Norstul. Ble ligger noe høyere enn Skrim og det er litt mer følelse av høyfjell her oppe (selv om Ble ikke er høyfjell).

{{< figure src="/images/Skrim/nr7.jpg" caption="" position="center" style="border-radius: 8px;" >}}

Pudder…

Det er kanskje ikke de mest spektakulære nedfarter fra Ble, men det er et flott fjellområde og jeg har i de tre siste vintre blitt noe mer kjent med fjellene her. Fra Norstul er det ca 5 km til nærmeste DNT hytte (Sigridsbu). Hytten ligger en liten 1/2 - 1 times gange fra Ble toppen som er høyeste topp i fjellområdet.

{{< figure src="/images/Skrim/nr8.jpg" caption="" position="center" style="border-radius: 8px;" >}}

De lengste motbakkene er passert…

#### Norefjell og Høgevarde

Norefjell er en ca 2 timers kjøretur fra Tønsberg/Horten. Andre uken i april gikk vi fra Norefjell og inn til DNT hytten Høgevarde. Selve toppen Høgevard er ca en 1km videre, men den turen til toppen gjorde vi ikke. Bilen ble parkert nedenfor SPA hotellet på Norefjell og løypen til toppen er så godt merket som det er mulig. Jeg vil tro at det ikke er mulig å gå feil her…
