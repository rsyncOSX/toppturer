---
title: "Romsdalseggen"
date: 2016-07-17
tags : ["Romsdalseggen"]
categories : ["Romsdalen"]
---
Søndag 17 juli 2016 satte vi kursen mot Åndalsnes for å gå Romsdalseggen, kjøre Trollstigen og se Trollveggen både fra topp og bunn. Turen over Romsdalseggen startet for oss i Venjesdalen og sluttet i sentrum av Åndalsnes. Vi brukte ikke så lang tid opp til starten på eggen (ca 1 1/2 time). På selve ryggen tok vi oss relativt god tid.  Etter at toppunktet på ca 1216 moh går det stort sett nedover over eggen hele veien. Romsdalseggens høyeste punkt er starten på eggen i den retningen vi gikk. Fra vi kom opp er det ca 30 minutter med litt klyving før eggens høyeste punkt er nådd.

{{< figure src="/images/Logger/Romsdalseggen.jpg" caption="" position="center" style="border-radius: 8px;" >}}
{{< figure src="/images/Logger/Romsdalseggen_eval.jpg" caption="" position="center" style="border-radius: 8px;" >}}

Hvis man er i Åndalsnes er en tur over Romsdalseggen nesten et "must".  Eggen kan selvfølgelig spaseres begge veier. Vi valgte å gå fra Venjesdalen og ned til Åndalsnes. Det er nok mange som også går fra Åndalsnes og opp til det høyeste punkt på Romsdalseggen for så å snu og gå tilbake. Da får man også med seg det meste av eggen og det er en litt mere krevende tur (flere høydemeter).

{{< figure src="/images/Romsdalseggen/nr1.jpg" caption="Platået etter de første høydemeter i retning mot Romsdalseggen, utsikt sannsynligvis mot Store Venjetind." position="center" style="border-radius: 8px;" >}}

Det var delvis sol og overskyet dagen vi gikk. Skyene kom og gikk og det var et flott skue å se fjellene i  Romsdalen komme til syne gjennom skylagene.

{{< figure src="/images/Romsdalseggen/nr2.jpg" caption="Oppe på ryggen, utsikt ned mot E136." position="center" style="border-radius: 8px;" >}}

På bildet over er vi akkurat kommet opp der turen over selve eggen begynner. Det høyeste punkt (2016 moh) er ca 30 minutter med litt klyving foran oss.  

{{< figure src="/images/Romsdalseggen/nr3.jpg" caption="Parti av Romsdalseggen." position="center" style="border-radius: 8px;" >}}

Siste del av Romsdalseggen er trappene (Romsdalstrappa) ned forbi den såkalte Rampestreken (utsiktspunkt). Trappene er bygget av sherpaer fra Nepal og de har gjort en fantastisk flott jobb med trappene. De er en opplevelse i seg selv.  

{{< figure src="/images/Romsdalseggen/nr4.jpg" caption="Trappene ned fra Rampestreken, fantastisk jobb som er gjort." position="center" style="border-radius: 8px;" >}}
