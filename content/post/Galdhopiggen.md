---
title: "Galdhøpiggen, Glittertind og Besseggen"
date: 2014-06-01
tags : ["Galdhøpiggen","Glittertind","Besseggen"]
categories : ["Jotunheimen"]
---
De to høyeste toppene i Norge er Galdhøpiggen og Glittertind på hhv 2469 meter og 2452 meter. Begge toppene er lett tilgjengelig og du er garantert ikke alene på disse to. Det er  T-merket rute opp til begge.  Grethe og jeg var på disse to topper sommeren 2014. Utgangspunktet vårt for Galdhøpiggen var Spiterstulen og Glitterheim for Glittertind.  Besseggen (er vel ikke en topptur, men har tatt den med allikevel) er også en tur i Jotunheimen som er mye besøkt. Den er også  T-merket.  Grethe og jeg spaserte ruten en søndag i september 2015. Det er kanskje ikke de mest spektakulære turer, men allikevel veldig kjekt å krysse av for spasert. Og hvis været viser seg fra sin bedre side er utsikten fra alle tre ganske flott. Grethe og jeg var så heldige at alle tre ble spasert på dager med nydelig vær.

På ut.no er det utmerkede beskrivelser av turene.

Glittertind (2452 moh)
- ca 12 km t/r og 1000 høydemeter (fra Glitterheim)
Galdhøpiggen (2469 moh)
- ca 13 km t/r og 1600 høydemeter (fra Spiterstulen)
Besseggen (høyeste punkt Veslfjellet 1743 moh)
- ca 14,5 km  og 1150 høydemeter

### Glittertind

Utgangspunktet for denne turen var Glitterheim. Det er ikke lov å kjøre inn til hytten. Vi hadde sykler med i bilen og syklet de ca 8, relativt flate, kilometerne inn til Glitterheim fra parkeringsplassen.

{{< figure src="/images/Logger/Glittertind.png" caption="" position="center" style="border-radius: 8px;" >}}
{{< figure src="/images/Logger/Glittertind_eval.png" caption="" position="center" style="border-radius: 8px;" >}}

{{< figure src="/images/Galdhopiggen/nr1.jpg" caption="Med en Landrover Discovery 3 varebil får man plass til mye, også to sykler." position="center" style="border-radius: 8px;" >}}

Parkeringsplassen for Glitterheim. Den enkleste transport inn til Glitterheim er på sykkel. Grusveien går inn Veodalen mot Glitterheim.

{{< figure src="/images/Galdhopiggen/nr2.jpg" caption="Grusveien inn til Glitterheim." position="center" style="border-radius: 8px;" >}}

Tinden i horisonten er muligens Nautgardstinden? Fra Glitterheim kan man gå til både Gjendesheim, Memurubu og Spiterstulen (over Glittertind) m/flere.

{{< figure src="/images/Galdhopiggen/nr3.jpg" caption="Flere rutevalg fra Glitterheim." position="center" style="border-radius: 8px;" >}}

Glitterheim er en relativt stor og mye besøkt DNT hytte. Den er lett tilgjengelig og da er det som regel også mye folk på hytten.

{{< figure src="/images/Galdhopiggen/nr4.jpg" caption="Glitterheim sees på vei opp mot Glittertind." position="center" style="border-radius: 8px;" >}}

Turen opp til Glittertind er stort sett jevn stigning hele veien.

{{< figure src="/images/Galdhopiggen/nr5.jpg" caption="Reinflokk på Gråsubrean." position="center" style="border-radius: 8px;" >}}

Glittertind en en ganske karakteristisk topp.  Slak på den ene siden og stupbratt ned på den andre.

{{< figure src="/images/Galdhopiggen/nr6.jpg" caption="Glitterinden i sikte." position="center" style="border-radius: 8px;" >}}

### Galdhøpiggen

Sannsynligvis er de to mest brukte ruter til Galdhøpiggen fra hhv Juvasshytta og Spiterstulen. Fra Juvasshytta er det en liten tur over Styggbreen. Fra Spiterstulen er det en litt lengre (og tyngre) tur.

{{< figure src="/images/Logger/Galdhopiggen.png" caption="" position="center" style="border-radius: 8px;" >}}
{{< figure src="/images/Logger/Galdhopiggen_eval.png" caption="" position="center" style="border-radius: 8px;" >}}

Noen bilder fra turen opp på Galdhøpiggen.

{{< figure src="/images/Galdhopiggen/nr7.jpg" caption="Spiterstulen (og Grethe)." position="center" style="border-radius: 8px;" >}}

Spiterstulen er en av de største DNT hyttene.  Jeg har aldri overnattet der, kun parkert bilen der for dagsturer. På denne hytten er det som regel også mye folk.

{{< figure src="/images/Galdhopiggen/nr8.jpg" caption="Store Urdadalstinden sett fra stien mot Galdhøpiggen fra Spiterstulen." position="center" style="border-radius: 8px;" >}}

Jeg gikk senere på sommeren 2014, en tur  på Urdadalstinden og Urdadalstraversen.

{{< figure src="/images/Galdhopiggen/nr9.jpg" caption="Utsyn mot Visdalen." position="center" style="border-radius: 8px;" >}}

{{< figure src="/images/Galdhopiggen/nr10.jpg" caption="Mye stein opp mot Galdhøpiggen også." position="center" style="border-radius: 8px;" >}}

{{< figure src="/images/Galdhopiggen/nr11.jpg" caption="Toppen på Galdhøpiggen i sikte. Grethe i god driv." position="center" style="border-radius: 8px;" >}}

{{< figure src="/images/Galdhopiggen/nr12.jpg" caption="Styggbreen og Juvasshytta." position="center" style="border-radius: 8px;" >}}

### Besseggen

Besseggen ble spasert en søndag i september 2015. Vi så på værmeldingen og da var det bare å pakke bilen og kjøre avgårde. Vi hadde tenkt å overnatte i nærheten av Gjendesheim, men det var faktisk fullt på de fleste overnattingssteder i fjellet. Da ble det en natt i Fagernes og vi startet turen tidlig søndags morgen, ca en times kjøretur fra Gjendesheim. Fra Gjendesheim går båten til Memurubu og Gjendebu. Vi var heldig og var de nest siste ombord i båten som gikk rett etter vi hadde parkert bilen.


{{< figure src="/images/Logger/Beseggen.jpg" caption="" position="center" style="border-radius: 8px;" >}}
{{< figure src="/images/Logger/Beseggen_eval.jpg" caption="" position="center" style="border-radius: 8px;" >}}

Vi startet turen fra Memurubu. Selve ryggen kan sees etter et par timers gange fra Memurubu. Ett passe sted for en kort rast og utsyn mot eggen og ned mot Gjende.

{{< figure src="/images/Galdhopiggen/nr13.jpg" caption="Besseggen fremfor oss." position="center" style="border-radius: 8px;" >}}

Litt småklyving opp eggen og alle som vil klarer å komme opp eller ned denne.

Turen opp til Besseggen går i ganske lett terreng. Og det er ikke tvil om hvor stien går. Når så mange går turen hvert år setter det sine spor i naturen. Og hvis man klarer å gå en 6-8 timers tur i fjellet så klarer man også å gå Besseggen. Etter min vurdering er eggen i seg selv noe oppskrytt. Det er enkel klyving noen plasser og ingen utsatte partier.

{{< figure src="/images/Galdhopiggen/nr14.jpg" caption="Gjendevannet og Gjendebu, tatt fra Veslfjellet." position="center" style="border-radius: 8px;" >}}

Gjendevannet er grønt pga finfordelte leirpartikler. På toppen ser man ned i det blå Bessvatnet til høyre og det grønne Gjendevannet til venstre (hvis man ser i retning Gjendebu).

{{< figure src="/images/Galdhopiggen/nr15.jpg" caption="Utsikt inn mot Jotunheimen retning mot Leirvassbu." position="center" style="border-radius: 8px;" >}}

{{< figure src="/images/Galdhopiggen/nr16.jpg" caption="Besseggen er en av de mer besøkte rutene i Jotunheimen, alltid mye folk på tur." position="center" style="border-radius: 8px;" >}}

{{< figure src="/images/Galdhopiggen/nr17.jpg" caption="Man må ta seg tid til å nyte utsikten." position="center" style="border-radius: 8px;" >}}

{{< figure src="/images/Galdhopiggen/nr18.jpg" caption="Gjendesheim, utgangspunkt for turen vår." position="center" style="border-radius: 8px;" >}}
